# Burgers steunen de warmtetransitie, maar vrezen kosten

Uit onderzoek blijkt dat de meeste Nederlanders positief zijn over de overgang naar gasloze verwarming: de warmtetransitie. Ze maken zich alleen wel zorgen over hoge kosten voor alternatieven zoals warmtenetten of warmtepompen. Toch vraagt de overheid van gemeenten om plannen op te stellen voor het weghalen van aardgasnetten.

Een raadslid van de gemeente Woerden zegt hierover: ‘De opwarming van de aarde is niet de schuld van de gewone burger, maar dat is wel weer waar de rekening komt te liggen als het gasnet weg moet. Dat is volstrekt oneerlijk!’

Het vertrouwen in gemeentelijke plannen blijkt laag. Veel deelnemers van het onderzoek vinden dat een overstap naar duurzame verwarming niet afgedwongen zou mogen worden.
