Stikstof, daar hoorden we al een tijdje niets meer over, maar daar hebben we nog steeds te veel van als
we onze zelfverzonnen normen mogen geloven. Het rijk delegeerde de bestrijdingsplannen aan de
provincies die vervolgens eerst te horen kregen dat het allemaal niets mocht kosten en vandaag op hun
donder krijgen dat hun ideeën te weinig bijdragen aan het halen van onze zelfverzonnen doelen op het
gebied van stikstof, natuur en water. Ze krijgen een dikke onvoldoende voor het huiswerk dat ze
gedwongen van het rijk moesten overnemen. Het moet volgens de rapportschrijvers PBL, WUR, Deltares
en RIVM allemaal een stuk ingrijpender. "Om de doelen in 2030 of 2035 te kunnen halen zullen boeren
veel meer kostbare en vérgaande maatregelen op hun bedrijf moeten doorvoeren. Hiernaast vraagt het
om meer krimp van de veestapel. Voor het halen van de natuur- en waterdoelen is bovendien veel meer
natuur nodig dan vastligt in de afspraken tussen Rijk en provincies. Ook zal op honderdduizenden
hectaren het agrarisch grondgebruik moeten worden aangepast." De clubs vol cijferstarende
bureauzitters willen de bijl diep in onze agrarische sector rammen om de eigen onredelijk scherpe targets
te halen. Leuk geprobeerd, maar met de huidige formatiepartners hoeven de boeren gelukkig niet bang
te zijn dat veel van dit voorgestelde beleid op hun land neerdaalt.