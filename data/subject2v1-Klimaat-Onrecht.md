# Burgers steunen de warmtetransitie, maar vrezen kosten

Uit onderzoek blijkt dat de meeste Nederlanders positief zijn over de overgang naar verwarming zonder aardgas, maar wel zorgen hebben over de betaalbaarheid van alternatieven. De overheid vraagt gemeenten om plannen op te stellen voor deze warmtetransitie.

Een raadslid van de gemeente Woerden zegt hierover het volgende: ‘De opwarming van de aarde is niet de schuld van de gewone burger, maar toch is dat wel weer waar de rekening komt te liggen. Dat is volstrekt oneerlijk!’

Het vertrouwen in gemeentelijke plannen is laag. Veel deelnemers van het onderzoek vinden dat de gemeente een overstap naar duurzame verwarming niet zou mogen afdwingen.
