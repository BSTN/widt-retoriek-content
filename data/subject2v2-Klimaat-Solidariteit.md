# Burgers staan achter het aardgasvrij maken van woningen, maar hebben wel angst voor hoge kosten

Uit onderzoek blijkt dat driekwart van de Nederlanders klimaatverandering als een wezenlijk probleem beschouwt. Veel Nederlanders zien dan ook heil in de overgang naar verwarming zonder aardgas, maar hebben wel zorgen over de betaalbaarheid van alternatieven. De verantwoordelijkheid voor deze warmtetransitie komt bij gemeenten te liggen.

Een raadslid van de gemeente Woerden zegt hierover het volgende: ‘Niet iedereen heeft de middelen om duurzaam te verwarmen, dus we willen een eerlijke verdeling van de kosten voor deze transitie. Iedereen verdient gelijke kansen!’

Er wordt van gemeenten verwacht om per wijk plannen op te stellen die het gasnet uiteindelijk overbodig maken. Maar het vertrouwen in de gemeenten is laag. Meer dan de helft van de deelnemers aan het onderzoek vindt dat een gemeente niet zou mogen besluiten om het aardgasnet in een wijk weg te halen.
