# Kabinet stopt met rijkssubsidies voor bed-bad-brood regeling voor vreemdelingen

Het kabinet stopt met de financiering van de Landelijke Vreemdelingen Voorziening (LVV), wat vaak de bed-bad-brood regeling wordt genoemd. Dit maakt het kabinet bekend na een overleg met de betrokken gemeenten.

Een raadslid van één van de betrokken gemeenten geeft de volgende reactie: ‘Niet iedereen heeft het geluk om in een veilig land geboren te worden. Daarom zouden we elkaar juist moeten helpen. Iedereen verdient gelijke kansen!’

Al eerder werd aangekondigd dat het kabinet plannen had om de regeling af te schaffen. Het was alleen nog niet duidelijk wanneer dat zou gebeuren. De regeling was van kracht in Amsterdam, Rotterdam, Utrecht, Eindhoven en Groningen.
